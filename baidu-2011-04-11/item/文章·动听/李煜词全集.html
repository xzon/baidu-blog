<html><head><title>李煜词全集</title></head><body><div id='tit'>李煜词全集</div><div id='cate'>文章&middot;动听</div><div id='date'>2007年10月13日 星期六 09:45 A.M.</div><div id='page'>216</div><a id='url' href='http://hi.baidu.com/hxzon/blog/item/f271b0fde8068b1508244d6a.html'>http://hi.baidu.com/hxzon/blog/item/f271b0fde8068b1508244d6a.html</a><div id='cnt'><font size="2">李煜词全集<br /> <br /> <br /> <br /> 李煜（９３７－９７８），初名从嘉，字重光，号钟隐，南唐中主第六子。徐州人。宋建隆二年（９６１年）在金陵即位，在位十五年，世称李后主。他嗣位的时候，南唐已奉宋正朔，苟安于江南一隅。宋开宝七年（９７４年），宋太祖屡次遣人诏其北上，均辞不去。同年十月，宋兵南下攻金陵。明年十一月城破，后主肉袒出降，被俘到汴京，封违命侯。太宗即位，进封陇西郡公。太平兴国三年（９７８）七夕是他四十二岁生日，宋太宗恨他有“故国不堪回首月明中”之词，命人在宴会上下牵机药将他毒死。追封吴王，葬洛阳邙山。<br /> &nbsp;&nbsp;&nbsp;&nbsp; 后主前期词作风格绮丽柔靡，还不脱“花间”习气。国亡后在“日夕只以眼泪洗面”的软禁生涯中，以一首首泣尽以血的绝唱，使亡国之君成为千古词坛的“南面王”（清沈雄《古今词话》语），正是“国家不幸诗家幸，话到沧桑语始工”。这些后期词作，凄凉悲壮，意境深远，已为苏辛所谓的“豪放”派打下了伏笔，为词史上承前启后的大宗师，如王国维《人间词话》所言：“词至李后主而眼界始大，感慨遂深。”至于其语句的清丽，音韵的和谐，更是空前绝后的了。后主本有集，已失传。现存词四十六首，其中几首前期作品或为他人所作，可以确定者仅三十八首。<br /> <br /> <br /> <br /> 蝶恋花<br /> <br /> 遥夜亭皋闲信步,乍过清明,渐觉伤春暮;数点雨声风约住,朦胧澹月云来去.<br /> <br /> 桃李依依春暗度,谁在秋千,笑里轻轻语.一片芳心千万绪,人间没个安排处.<br /> <br /> <br /> <br /> </font>
<center style="TEXT-ALIGN: right">
 浪淘沙
 <br /> 
 <br /> 帘外雨潺潺,春意阑珊,罗衾不耐五更寒.梦里不知身是客,一晌贪欢.
 <br /> 
 <br /> 独自莫凭阑!无限江山,别时容易见时难.流水落花春去也,天上人间.
</center>
<br /> 
<br /> 
<br /> 相见欢
<br /> 
<br /> 林花谢了春红，太匆匆，无奈朝来寒雨晚来风。
<br /> 
<br /> 胭脂泪，相留醉，几时重？自是人生长恨水长东！
<br /> 
<br /> 
<br /> 
<br /> 
<center style="TEXT-ALIGN: right">
 相见欢
 <br /> 
 <br /> 无言独上西楼,月如钩,寂寞梧桐,深院锁清秋.
 <br /> 
 <br /> 剪不断,理还乱,是离愁,别是一般滋味在心头.
</center> 
<br /> 
<br /> 
<br /> 
<center style="TEXT-ALIGN: right">
 虞美人
 <br /> 
 <br /> 春花秋月何时了,往事知多少.小楼昨夜又东风,故国不堪回首月明中. 
 <br /> 
 <br /> 雕栏玉砌应犹在,只是朱颜改.问君能有几多愁,恰似一江春水向东流.
</center>
<br /> 
<br /> 
<br /> 子夜歌
<br /> 
<br /> 人生愁恨何能免？销魂独我情何限!故国梦重归，觉来双泪垂。
<br /> 
<br /> 高楼谁与上？长记秋晴望。往事已成空，还如一梦中。
<br /> 
<br /> 
<br /> 
<br /> 长相思
<br /> 
<br /> 一重山，两重山，山远天高烟水寒，相思枫叶丹。
<br /> 
<br /> 鞠花开，鞠花残，塞雁高飞人未还，一帘风月闲。
<br /> 
<br /> 
<br /> 
<br /> 乌夜啼
<br /> 
<br /> 昨夜风兼雨，帘帏飒飒秋声。烛残漏断频倚枕。起坐不能平。
<br /> 
<br /> 世事漫随流水，算来一梦浮生。醉乡路稳宜频到，此外不堪行。
<br /> 
<br /> 
<br /> 
<br /> 破阵子
<br /> 
<br /> 四十年来家国，三千里地山河。凤阁龙楼连霄汉，玉树琼枝作烟萝。几曾识干戈。
<br /> 
<br /> 一旦归为臣虏，沉腰潘鬓消磨。最是仓皇辞庙日，教坊犹奏离别歌。垂泪对宫娥。
<br /> 
<br /> 
<br /> 
<br /> 浪淘沙
<br /> 
<br /> 往事只堪哀，对景难排。秋风庭院藓侵阶。一任珠帘闲不卷，终日谁来？
<br /> 
<br /> 金剑已沉埋，壮气蒿莱。晚凉天净月华开。想得玉楼瑶殿影，空照秦淮！
<br /> 
<br /> 
<br /> 
<br /> 清平乐
<br /> 
<br /> 别来春半，触目柔肠断。砌下落梅如雪乱，拂了一身还满。
<br /> 
<br /> 雁来音信无凭，路遥归梦难成。离恨恰如春草，更行更远还生。
<br /> 
<br /> 
<br /> 
<br /> 浣溪纱
<br /> 
<br /> 转烛飘蓬一梦归，欲寻陈迹怅人非，天教心愿与身违。
<br /> 
<br /> 待月池台空逝水，荫花楼阁谩斜晖，登临不惜更沾衣。
<br /> 
<br /> 
<br /> 
<br /> 谢新恩
<br /> 
<br /> 庭空客散人归后，画堂半掩珠帘.林风淅淅夜厌厌。小楼新月，回首自纤纤。
<br /> 
<br /> 春光镇在人空老，新愁往恨何穷?金窗力困起还慵。一声羌笛，惊起醉怡容。
<br /> 
<br /> 
<br /> 
<br /> 呈郑王十二弟
<br /> 
<br /> 东风吹水日衔山，春来长是闲。落花狼籍酒阑珊，笙歌醉梦间。
<br /> 
<br /> 佩声悄，晚妆残，凭谁整翠鬟？留连光景惜朱颜，黄昏独倚阑。
<br /> 
<br /> 
<br /> 
<br /> 虞美人
<br /> 
<br /> 风回小院庭芜绿，柳眼春相续。凭阑半日独无言，依旧竹声新月似当年。
<br /> 
<br /> 笙歌未散尊前在，池面冰初解。烛明香暗画楼深，满鬓清霜残雪思难任。
<br /> 
<br /> 
<br /> 
<br /> 三台令
<br /> 
<br /> 不寐倦长更，披衣出户行。
<br /> 月寒秋竹冷，风切夜窗声。
<br /> 
<br /> 
<br /> 
<br /> 浣溪沙
<br /> 
<br /> 红日已高三丈透，金炉次第添香兽，红锦地衣随步皱。
<br /> 
<br /> 佳人舞点金钗溜，酒恶时拈花蕊嗅，别殿遥闻箫鼓奏。
<br /> 
<br /> 
<br /> 
<br /> 玉楼春
<br /> 
<br /> 晚妆初了明肌雪，春殿嫔娥鱼贯列。凤箫吹断水云闲，重按霓裳歌遍彻。
<br /> 
<br /> 临风谁更飘香屑，醉拍阑干情味切。归时休放烛花红，待踏马蹄清夜月。
<br /> 
<br /> 
<br /> 
<br /> 更漏子
<br /> 
<br /> 金雀钗，红粉面，花里暂时相见。知我意，感君怜，此情须问天。
<br /> 
<br /> 香作穗，蜡成泪，还似两人心意。珊枕腻，锦衾寒，觉来更漏残。
<br /> 
<br /> 
<br /> 
<br /> 菩萨蛮
<br /> 
<br /> 花明月黯笼轻雾，今霄好向郎边去！衩袜步香阶，手提金缕鞋。
<br /> 
<br /> 画堂南畔见，一向偎人颤。奴为出来难，教君恣意怜。
<br /> 
<br /> 
<br /> 
<br /> 又
<br /> 
<br /> 蓬莱院闭天台女，画堂昼寝人无语。抛枕翠云光，绣衣闻异香。
<br /> 
<br /> 潜来珠锁动，惊觉银屏梦。脸慢笑盈盈，相看无限情。
<br /> 
<br /> 
<br /> 
<br /> 又
<br /> 
<br /> 铜簧韵脆锵寒竹，新声慢奏移纤玉。眼色暗相钩，秋波横欲流。
<br /> 
<br /> 雨云深绣户，来便谐衷素。宴罢又成空，魂迷春梦中
<br /> 
<br /> 
<br /> 
<br /> 喜迁莺
<br /> 
<br /> 晓月坠，宿云微，无语枕边倚。梦回芳草思依依，天远雁声稀。
<br /> 
<br /> 啼莺散，余花乱，寂寞画堂深院。片红休扫尽从伊，留待舞人归。
<br /> 
<br /> 
<br /> 
<br /> 长相思
<br /> 
<br /> 云一緺，玉一梭，澹澹衫儿薄薄罗，轻颦双黛螺。
<br /> 
<br /> 秋风多，雨相和，帘外芭蕉三两窠，夜长人奈何！
<br /> 
<br /> 
<br /> 
<br /> 一斛珠
<br /> 
<br /> 晚妆初过，沉檀轻注些儿个。向人微露丁香颗，一曲清歌，暂引樱桃破。
<br /> 
<br /> 罗袖裛残殷色可，杯深旋被香醪蚟涴。绣床斜凭娇无那，烂嚼红茸，笑向檀郎唾。
<br /> 
<br /> 
<br /> 
<br /> 子夜歌
<br /> 
<br /> 寻春须是先春早，看花莫待花枝老。缥色玉柔擎，醅浮盏面清。
<br /> 
<br /> 何妨频笑粲，禁苑春归晚。同醉与闲平，诗随羯鼓成。
<br /> 
<br /> 
<br /> 
<br /> 后庭花破子
<br /> 
<br /> 玉树后庭前，瑶草妆镜前。去年花不老，今年月又圆。
<br /> 莫教偏，和月和花，天教长少年。
<br /> 
<br /> （或为冯延巳作）
<br /> 
<br /> 
<br /> 
<br /> 渔父
<br /> 
<br /> 浪花有意千重雪，桃李无言一队春。一壶酒，一竿纶，世上如侬有几人？
<br /> 
<br /> 
<br /> 
<br /> 又
<br /> 
<br /> 一棹春风一叶舟，一纶茧缕一轻钩。花满渚，酒满瓯，万顷波中得自由。
<br /> 
<br /> 
<br /> 
<br /> 更漏子
<br /> 
<br /> 柳丝长，春雨细，花外漏声迢递。惊塞雁，起城乌，画屏金鹧鸪。
<br /> 
<br /> 香雾薄，透重幕，惆怅谢家池阁。红烛背，绣帏垂，梦长君不知。
<br /> 
<br /> 
<br /> 
<br /> 柳枝
<br /> 
<br /> 风情渐老见春羞，到处芳魂感旧游；多谢长条似相识，强垂烟穗拂人头。
<br /> 阮郎归
<br /> 
<br /> 
<br /> 
<br /> 采桑子
<br /> 
<br /> 亭前春逐红英尽，舞态徘徊。细雨霏微，不放双眉时暂开。
<br /> 
<br /> 绿窗冷静芳音断，香印成灰。可奈情怀，欲睡朦胧入梦来。
<br /> 
<br /> 
<br /> 
<br /> 捣练子令
<br /> 
<br /> 深院静，小庭空，断续寒砧断续风。无奈夜长人不寐，数声和月到帘栊。
<br /> 
<br /> 
<br /> 
<br /> 捣练子
<br /> 
<br /> 云鬓乱，晚妆残，带恨眉儿远岫攒。斜托香腮春笋嫩，为谁和泪倚阑干？
<br /> 
<br /> 
<br /> 
<br /> 采桑子
<br /> 
<br /> 辘轳金井梧桐晚，几树惊秋。昼雨新愁。百尺虾须在玉钩。
<br /> 
<br /> 琼窗春断双蛾皴，回首边头，欲寄鳞游，九曲寒波不溯流。
<br /> 
<br /> 
<br /> 
<br /> 长相思
<br /> 
<br /> 一重山，两重山，山远天高烟水寒，相思枫叶丹。
<br /> 
<br /> 鞠花开，鞠花残，塞雁高飞人未还，一帘风月闲。
<br /> 
<br /> 
<br /> 
<br /> 谢新恩
<br /> 
<br /> 秦楼不见吹箫女，空余上苑风光。粉英金蕊自低昂。东风恼我，才发一襟香。
<br /> 
<br /> 琼窗□（原缺）梦留残日，当年得恨何长！碧阑干外映垂杨。暂时相见，如梦懒思量。
<br /> 
<br /> 
<br /> 
<br /> 又
<br /> 
<br /> 樱花落尽阶前月，象床愁倚薰笼。远似去年今日，恨还同。
<br /> 
<br /> 双鬟不整云憔悴，泪沾红抹胸。何处相思苦？纱窗醉梦中。
<br /> 
<br /> 
<br /> 
<br /> 又
<br /> 
<br /> 庭空客散人归后，画堂半掩珠帘。林风淅淅夜厌厌。小楼新月，回首自纤纤。
<br /> 
<br /> 春光镇在人空老，新愁往恨何穷？金窗力困起还慵。一声羌笛，惊起醉怡容。 
<br /> 
<br /> 
<br /> 
<br /> 又
<br /> 
<br /> 冉冉秋光留不住，满阶红叶暮。又是过重阳，台榭登临处，茱萸香坠。
<br /> 
<br /> 紫鞠气，飘庭户，晚烟笼细雨。雍雍新雁咽寒声，愁恨年年长相似。 
<br /> 
<br /> 
<br /> 
<br /> 临江仙
<br /> 
<br /> 樱桃落尽春归去，蝶翻轻粉双飞。子规啼月小楼西，玉钩罗幕，惆怅暮烟垂。
<br /> 
<br /> 别巷寂寥人散后，望残烟草低迷。炉香闲袅凤凰儿。空持罗带，回首恨依依。
<br /> 
<br /> 
<br /> 
<br /> 破阵子
<br /> 
<br /> 四十年来家国，三千里地山河。凤阁龙楼连霄汉，玉树琼枝作烟萝。几曾识干戈。
<br /> 
<br /> 一旦归为臣虏，沉腰潘鬓消磨。最是仓皇辞庙日，教坊犹奏离别歌。垂泪对宫娥。
<br /> 
<br /> 
<br /> 
<br /> 望江南
<br /> 
<br /> 闲梦远，南国正芳春。船上管弦江面渌，满城飞絮滚轻尘，忙杀看花人！ 
<br /> 
<br /> 
<br /> 
<br /> 又
<br /> 
<br /> 闲梦远，南国正清秋。千里江山寒色远，芦花深处泊孤舟。笛在月明楼。
<br /> 
<br /> 
<br /> 
<br /> 望江南
<br /> 
<br /> 多少恨，昨夜梦魂中。还似旧时游上苑，车如流水马如龙；花月正春风！
<br /> 
<br /> 
<br /> 
<br /> 又
<br /> 
<br /> 多少泪，断脸复横颐。心事莫将和泪说，凤笙休向泪时吹；肠断更无疑！
<br /> 
<br /> 
<br /> 
<br /> 乌夜啼
<br /> 
<br /> 昨夜风兼雨，帘帏飒飒秋声。烛残漏断频倚枕。起坐不能平。
<br /> 
<br /> 世事漫随流水，算来一梦浮生。醉乡路稳宜频到，此外不堪行。
<br /> 
<br /> 
<br /> 
<br /> 浣溪纱
<br /> 
<br /> 转烛飘蓬一梦归，欲寻陈迹怅人非，天教心愿与身违。
<br /> 
<br /> 待月池台空逝水，荫花楼阁谩斜晖，登临不惜更沾衣。
<br /> 
<br /></div></body></html>