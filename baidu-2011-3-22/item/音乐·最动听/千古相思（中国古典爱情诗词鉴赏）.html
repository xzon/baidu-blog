<html><head><title><div class="tit">
  千古相思（中国古典爱情诗词鉴赏）
</div></title></head><body><div id='tit'>千古相思（中国古典爱情诗词鉴赏）</div><div id='cate'>音乐&middot;最动听</div><div id='date'>2008年12月14日 星期日 10:13 P.M.</div><div id='page'>80</div><a id='url' href='http://hi.baidu.com/hxzon/blog/item/4c7c217f7220630f28388aa6.html'>http://hi.baidu.com/hxzon/blog/item/4c7c217f7220630f28388aa6.html</a><div id='cnt'><p>千古相思（中国古典爱情诗词鉴赏）</p> 
<div align="center">
 <img src="image/千古相思（中国古典爱情诗词鉴赏）.htm.xin_4911020216274532620221.jpg" border="0" />
 <p class="origImg">http://www.tynews.com.cn/images/2005-11/02/xin_4911020216274532620221.jpg</p>
</div> 
<p><br /> <br /> <br /> </p> 
<div align="center">
 <font size="4"></font>
 <font color="#ed00ff"><br /> <br /> 关雎 &lt;&lt;诗经&gt;&gt;<br /> 关关雎鸠，在河之洲。窈窕淑女，君子好逑。<br /> 参差荇菜，左右流之。窈窕淑女，寤寐求之。<br /> 求之不得，寤寐思服。悠哉悠哉，辗转反侧。<br /> 参差荇菜，左右采之。窈窕淑女，琴瑟友之。<br /> 参差荇菜，左右芼之。窈窕淑女，钟鼓乐之。<br /> <br /> 凤求凰&middot;琴歌 佚名<br /> 有美人兮， 见之不忘。一日不见兮，思之如狂。<br /> 凤飞翱翔兮，四海求凰。无奈佳人兮，不在东墙。<br /> 将琴代语兮，聊写衷肠。何日见许兮，慰我徬徨。<br /> 愿言配德兮，携手相将。不得於飞兮，使我沦亡。<br /> <br /> <img src="image/千古相思（中国古典爱情诗词鉴赏）.htm.xin_4711020216277812263817.jpg" border="0" /><p class="origImg">http://www.tynews.com.cn/images/2005-11/02/xin_4711020216277812263817.jpg</p><br /> <br /> 钗头凤 陆游&nbsp;&nbsp;<br /> 红酥手，黄藤酒，满城春色宫墙柳。<br /> 东风恶，欢情薄，一杯愁绪，几年离索。<br /> 错！错！错！&nbsp;&nbsp;<br /> 春如旧，人空瘦，泪痕红悒鲛绡透。<br /> 桃花落，闲池阁，山盟虽在，锦书难托。<br /> 莫，莫，莫！<br /> <br /> 钗头凤 唐婉&nbsp;&nbsp;<br /> 世情薄，人情恶，雨送黄昏花易落。<br /> 晓风干，泪痕残，欲笺心事，独语斜阑。<br /> 难！难！难！&nbsp;&nbsp;<br /> 人成各，今非昨，病魂常似秋千索。<br /> 角声寒，夜阑珊，怕人寻问，咽泪装欢。<br /> 瞒，瞒，瞒！<br /> <br /> <img src="image/千古相思（中国古典爱情诗词鉴赏）.htm.xin_481102021627203782218.jpg" border="0" /><p class="origImg">http://www.tynews.com.cn/images/2005-11/02/xin_481102021627203782218.jpg</p><br /> <br /> 相思 王维<br /> 红豆生南国，春来发几枝？<br /> 愿君多采撷，此物最相思。<br /> <br /> 秋风词 李白<br /> 秋风清，秋月明，落叶聚还散，寒鸦栖复惊。<br /> 相亲相见知何日，此时此夜难为情；<br /> 入我相思门，知我相思苦，<br /> 长相思兮长相忆，短相思兮无穷极，<br /> 早知如此绊人心，何如当初莫相识。<br /> <br /> <img src="image/千古相思（中国古典爱情诗词鉴赏）.htm.xin_5011020216272962341323.jpg" border="0" /><p class="origImg">http://www.tynews.com.cn/images/2005-11/02/xin_5011020216272962341323.jpg</p><br /> <br /> 竹枝词 刘禹锡<br /> 杨柳青青江水平，闻郎江上唱歌声。<br /> 东边日出西边雨，道是无晴却有晴。<br /> <br /> 竹枝词 刘禹锡<br /> 山桃红花满上头，蜀江春水拍山流。<br /> 花红易衰似郎意，水流无限似侬愁。<br /> <br /> <img src="image/千古相思（中国古典爱情诗词鉴赏）.htm.xin_501102021627718518824.jpg" border="0" /><p class="origImg">http://www.tynews.com.cn/images/2005-11/02/xin_501102021627718518824.jpg</p><br /> <br /> 燕子楼 张仲素<br /> 楼上残灯伴晓霜,独眠人起合欢床。<br /> 相思一夜情多少?地角天涯不是长。<br /> <br /> 锦瑟 李商隐<br /> 锦瑟无端五十弦，一弦一柱思华年，<br /> 庄生晓梦迷蝴蝶，望帝春心托杜鹃。<br /> 沧海月明珠有泪,蓝田日暖玉生烟，<br /> 此情可待成追忆,只是当时已惘然。<br /> <br /> <img src="image/千古相思（中国古典爱情诗词鉴赏）.htm.xin_461102021627906238015.jpg" border="0" /><p class="origImg">http://www.tynews.com.cn/images/2005-11/02/xin_461102021627906238015.jpg</p><br /> <br /> 无题 李商隐<br /> 相见时难别亦难，东风无力百花残。<br /> 春蚕到死丝方尽，蜡炬成灰泪始干。<br /> 晓镜但愁云鬓改，夜吟应觉月光寒。<br /> 蓬山此去无多路，青鸟殷勤为探看。<br /> <br /> 江 城 子 苏东坡<br /> 十年生死两茫茫，不思量，自难忘。<br /> 千里孤坟，无处话凄凉。<br /> 纵使相逢应不识，尘满面，鬓如霜。<br /> 夜来幽梦忽还乡，小轩窗，正梳妆。<br /> 相顾无言，惟有泪千行。<br /> 料得年年肠断处，明月夜，短松冈。<br /> <br /> <br /> <img src="image/千古相思（中国古典爱情诗词鉴赏）.htm.xin_4711020216273592352216.jpg" border="0" /><p class="origImg">http://www.tynews.com.cn/images/2005-11/02/xin_4711020216273592352216.jpg</p><br /> <br /> 夜雨寄北 李商隐<br /> 君问归期未有期，巴山夜雨涨秋池。<br /> 何当共剪西窗烛，却话巴山夜雨时。<br /> <br /> 赠别 杜牧<br /> 多情却似总无情，唯觉樽前笑不成。<br /> 蜡烛有心还惜别，替人垂泪到天明。<br /> <br /> <img src="image/千古相思（中国古典爱情诗词鉴赏）.htm.xin_4611020216270461607013.jpg" border="0" /><p class="origImg">http://www.tynews.com.cn/images/2005-11/02/xin_4611020216270461607013.jpg</p><br /> <br /> 长相思 白居易<br /> 汴水流，泗水流，<br /> 流到瓜洲古渡头，吴山点点愁。<br /> 思悠悠，恨悠悠，<br /> 恨到归时方始休，月明人倚楼。<br /> <br /> 长相思 林逋<br /> 吴山青，越山青。<br /> 两岸青山相送迎。谁知离别情？<br /> 君泪盈，妾泪盈。<br /> 罗带同心结未成。江头潮已平。<br /> <br /> <img src="image/千古相思（中国古典爱情诗词鉴赏）.htm.xin_4611020216274681721714.jpg" border="0" /><p class="origImg">http://www.tynews.com.cn/images/2005-11/02/xin_4611020216274681721714.jpg</p><br /> <br /> 相见欢 李煜<br /> 无言独上西楼，月如钩。<br /> 寂寞梧桐深院锁清秋。<br /> 剪不断，理还乱，是离愁。<br /> 别是一般滋味在心头。<br /> <br /> 鹊桥仙 秦观<br /> 纤云弄巧，飞星传恨，<br /> 银汉迢迢暗度。<br /> 金风玉露一相逢，便胜却、人间无数。<br /> 柔情似水，佳期如梦，<br /> 忍顾鹊桥归路。<br /> 两情若是久长时，又岂在、朝朝暮暮。<br /> <br /> <img src="image/千古相思（中国古典爱情诗词鉴赏）.htm.xin_481102021627625379319.jpg" border="0" /><p class="origImg">http://www.tynews.com.cn/images/2005-11/02/xin_481102021627625379319.jpg</p><br /> <br /> 虞美人 秦观<br /> 碧桃天上栽和露，不是凡花数，<br /> 乱山深处水荥迥，借问一枝如玉为谁开？<br /> 轻寒细雨情何限，不道春难管，<br /> 为君沉醉又何妨？只怕酒醒时候断人肠！<br /> <br /> 蝶恋花 晏殊<br /> 槛菊愁烟兰泣露，罗幕轻寒，燕子双飞去。<br /> 明月不谙离恨苦，斜光到晓穿朱户。<br /> 昨夜西风凋碧树，独上高楼,望尽天涯路。<br /> 欲寄彩笺无尺素，山长水远知何处。<br /> <br /> <img src="image/千古相思（中国古典爱情诗词鉴赏）.htm.xin_4911020216278752259822.jpg" border="0" /><p class="origImg">http://www.tynews.com.cn/images/2005-11/02/xin_4911020216278752259822.jpg</p><br /> <br /> 青玉案 元夕 辛弃疾<br /> 东风夜放花千树，更吹落、星如雨。<br /> 宝马雕车香满路。<br /> 凤箫声动，玉壶光转，一夜鱼龙舞。<br /> 蛾儿雪柳黄金缕，笑语盈盈暗香去。<br /> 众里寻他千百度。蓦然回首，那人却在，<br /> 灯火阑珊处。<br /> <br /> 最高楼 程垓<br /> 旧时心事，说著两眉羞。<br /> 长记得、凭肩游。<br /> 缃裙罗袜桃花岸，薄衫轻扇杏花楼。<br /> 几番行，几番醉，几番留。&nbsp;&nbsp;<br /> 也谁料、春风吹已断。<br /> 又谁料、朝云飞亦散。<br /> 天易老，恨难酬。<br /> 蜂儿不解知人苦，燕儿不解说人愁。<br /> 旧情怀，消不尽，几时休。<br /> <br /> <img src="image/千古相思（中国古典爱情诗词鉴赏）.htm.xin_4911020216270312158820.jpg" border="0" /><p class="origImg">http://www.tynews.com.cn/images/2005-11/02/xin_4911020216270312158820.jpg</p><br /> <br /> 蝶恋花 纳兰性德<br /> 辛苦最怜天上月， 一夕如环， 夕夕都成玦。<br /> 若似月轮终皎洁， 不辞冰雪为卿热。<br /> 无那尘缘容易绝， 燕子依然， 软踏帘钩说。<br /> 唱罢秋坟愁未歇， 春丛认取双栖蝶。<br /> <br /> 上邪 汉乐府<br /> 上邪! 我欲与君相知，<br /> 长命无绝衰。<br /> 山无陵，江水为竭，冬雷震震，<br /> 夏雨雪，天地合，乃敢与君绝！<br /> <br /> <img src="image/千古相思（中国古典爱情诗词鉴赏）.htm.05.jpg" border="0" /><p class="origImg">http://www.nihaoblog.com/uploadfiles/118/20050324/05.jpg</p><br /> <br /> 一剪梅 李清照<br /> 红藕香残玉簟秋。<br /> 轻解罗裳，独上兰舟。<br /> 云中谁寄锦书来？<br /> 雁字回时，月满西楼。<br /> 花自飘零水自流，<br /> 一种相思，两处闲愁。<br /> 此情无计可消除，<br /> 才下眉头，却上心头。<br /> <br /> 醉花阴 李清照<br /> 薄雾浓云愁永昼，瑞脑消金兽。<br /> 佳节又重阳，玉枕纱橱，半夜凉初透。<br /> 东篱把酒黄昏後，有暗香盈袖。<br /> 莫道不消魂，帘卷西风，人比黄花瘦。<br /> <br /> <img src="image/千古相思（中国古典爱情诗词鉴赏）.htm.08.jpg" border="0" /><p class="origImg">http://www.nihaoblog.com/uploadfiles/118/20050324/08.jpg</p><br /> <br /> 卜算子 李之仪<br /> 我住长江头，君住长江尾。日日思君不见君，<br /> 共饮长江水。此水几时休，此恨何时已。<br /> 只愿君心似我心，定不负相思意。<br /> <br /> 乌夜啼 李煜<br /> 林花谢了春红，太匆匆，<br /> 无奈朝来寒雨晚来风。<br /> 胭脂泪， 相留醉， 几时重，<br /> 自是人生长恨水长东。<br /> <br /> <img src="image/千古相思（中国古典爱情诗词鉴赏）.htm.06.jpg" border="0" /><p class="origImg">http://www.nihaoblog.com/uploadfiles/118/20050324/06.jpg</p><br /> <br /> 题都城南庄 崔护<br /> 去年今日此门中，人面桃花相映红。<br /> 人面不知何处去，桃花依旧笑春风。<br /> <br /> 赠别 杜牧<br /> 多情却似总无情，唯觉樽前笑不成。<br /> 蜡烛有心还惜别，替人垂泪到天明。<br /> </font>
</div></div></body></html>